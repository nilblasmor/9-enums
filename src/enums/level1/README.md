**Nivell 1: Enums**

Els **enums** (enumeracions) permeten definir un conjunt de valors constants, donant noms significatius i millorant la seguretat del codi. Són molt útils per representar opcions tancades com dies de la setmana, nivells de prioritat o estats d’una entitat. A diferència dels `String` o `int`, els enums eviten errors per valors incorrectes i poden incloure comportament (mètodes).

En aquest nivell treballarem la creació d’enums, l’ús en condicions i classes, i com extreure informació útil a partir d’ells.

**Exercicis:**

1. **Crea un enum anomenat `Day`** amb els dies de la setmana. Fes una funció que rebi un `Day` i imprimeixi si és laborable o cap de setmana.
2. **Crea un enum `Level`** amb valors `LOW`, `MEDIUM` i `HIGH`. Crea una classe `Task` amb una propietat `Level` i mostra com canvia el comportament en funció del nivell.
3. Afegeix mètodes dins l’enum i comprova que poden tenir lògica (ex: `getColor()` per cada nivell de `Level`).
4. Converteix un `String` a enum (amb `valueOf`) i gestiona errors si el valor no és vàlid.
